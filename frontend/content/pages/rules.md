---
title: Regulamin Hack4Krak - edycja dla Szkół Podstawowych
description: Regulamin Hack4Krak - edycja dla Szkół Podstawowych
---

# :bangbang: Regulamin edycji, która się już odbyła :bangbang:

## 1. Postanowienia ogólne

1. Organizatorem Hack4Krak - edycji dla Szkół Podstawowych (zwanego dalej CTF) jest XXXI Liceum Ogólnokształcące w Krakowie.
2. CTF jest konkursem odbywającym się w formie "Jeopardy CTF" opisanej w [załączniku nr 1](#załącznik-nr-1).
3. O zasadach CTF stanowi niniejszy regulamin wraz z załącznikami.
4. Ilekroć w dalszych przepisach jest mowa bez bliższego przybliżenia o:

- szkole podstawowej — należy przez to rozumieć publiczną szkołą, będącą ośmioletnią szkołą podstawową w rozumieniu art. 14. i 18. ustawy z dnia 14 grudnia 2016 r. - Prawo Oświatowe (Dz. U. z 2024 r. poz. 737, 854, 1562, 1635 i 1933),
- dyrektorze — należy przez to rozumieć osobę kierującą szkołą w rozumieniu art. 62. ustawy z dnia 14 grudnia 2016 r. - Prawo Oświatowe (Dz. U. z 2024 r. poz. 737, 854, 1562, 1635 i 1933),

## 2. Rejestracja

1. Rejestracja na CTF jest bezpłatna i odbywa się poprzez stronę internetową [hack4krak.pl](https://hack4krak.pl) (zwana dalej stroną CTF-a).
2. Udział w CTF mogą brać wszystkie szkoły podstawowe w Krakowie.
3. Każda Szkoła może zarejestrować do 3 pięcioosobowych drużyn składających się z uczniów klas 7 lub 8 tej szkoły. Drużyny z danej szkoły rejestruje dyrektor lub inny pracownik szkoły wyznaczony przez dyrektora.
4. Organizator, na prośbę dyrektora danej szkoły, przekazuje mu kod dostępu wymagany do zarejestrowania drużyn na stronie CTF-a.
5. Rejestracji należy dokonać poprzez stworzenie drużyny lub drużyn, za pomocą kodów dostępu otrzymanych od Organizatora.
6. Uczniowie danej szkoły chcący wziąć udział w wydarzeniu, po stworzeniu przez szkołę drużyny, tworzą konta osobiste na stronie CTF-a, a następnie dołączają do drużyny, używając kodów dostępu wygenerowanych przez osobę odpowiedzialną za rejestrację drużyn w ich szkole.
7. Warunkiem uczestnictwa drużyny w CTF jest, aby wszyscy jej członkowie, w dniu wydarzenia, posiadali zgodę rodzica lub opiekuna prawnego na udział w wydarzeniu, wyrażoną poprzez akceptację regulaminu. Wzór zgody znajduje się w <a href="/documents/Zgoda_rodzica_lub_opiekuna_prawnego_na_uczestnictwo_w_wydarzeniu.pdf" target="_blank">dokumencie</a>.
8. Maksymalna liczba zarejestrowanych drużyn wynosi 25.
9. Rejestracja trwa do 28.05.2025 włącznie.

## 3. Przebieg CTF

1. CTF odbywa się w dniu 30.05.2025 w godzinach 8:00 do 15:00 w 31 Liceum Ogólnokształcącym w Krakowie — ul. Kazimierza Odnowiciela 2, 31-481 Kraków.
2. Harmonogram wydarzenia:

- 8:00 - 8:30 - potwierdzenie obecności drużyn, oficjalne rozpoczęcie wydarzenia,
- 8:30 - 14:30 - czas na rozwiązywanie zadań,
- 14:30 - 15:00 - oficjalne zakończenie wydarzenia, ogłoszenie wyników i rozdanie nagród.

3. Każda drużyna zobowiązana jest do przybycia na wydarzenie z pracownikiem swojej szkoły, który będzie jej opiekunem. Jeżeli w CTF weźmie udział więcej niż jedna drużyna z danej szkoły, to z uczniami danej szkoły musi być obecny co najmniej jeden pracownik tej szkoły.
4. Uczestnicy otrzymają w dniu CTF dostęp do zadań i ich dokumentacji.
5. Za wykonanie zadania i znalezienie flagi drużyna otrzymuje punkty. Liczba punktów za wykonanie zadania zależna jest od liczby zespołów, które rozwiązały zadanie, sposób liczenia punktów za zadanie opisany jest w [załączniku nr 2](#załącznik-nr-2).
6. Uczestnicy w celu rozwiązania zadania, mogą użyć dowolnej metody, która jest zgodna z prawem obowiązującym na terenie Rzeczypospolitej Polski, nie polega na ataku na infrastrukturę organizatora, rozumianego jako wszelkie działania mające na celu uzyskanie nieautoryzowanego dostępu, zakłócenie działania, modyfikację, zniszczenie lub wykorzystanie systemów, serwerów, sieci, usług lub zasobów technicznych wykorzystywanych przez organizatora do przeprowadzenia CTF, a niebędących częścią celowo udostępnionych zadań, oraz nie utrudnia wykonywania zadań innym drużynom.

## 4. Zasady wyłonienia zwycięzcy

1. Po zakończeniu czasu na rozwiązywanie zadań organizatorzy na podstawie punktu 5. rozdziału 3 regulaminu obliczają punkty każdego zespołu. Na podstawie uzyskanych punktów ustalają kolejność drużyn.
2. W przypadku, gdy drużyny uzyskają tę samą liczbę punktów, o kolejności drużyn decyduje czas rozwiązania ostatniego zadania przez daną drużynę.
3. W przypadku, gdy drużyny uzyskają tę samą liczbę punktów i czas rozwiązania ostatniego zadania przez daną drużynę, o kolejności drużyn decyduje czas rozwiązania przedostatniego zadania przez daną drużynę.
4. Drużyny, które zajmą pierwsze trzy miejsca w CTF otrzymają nagrody rzeczowe. Nagrody zostaną wręczone podczas oficjalnego zakończenia wydarzenia.
5. Pula nagród rzeczowych zostanie ogłoszona przez organizatorów do dwóch tygodni przed wydarzeniem.

## 5. Uprawnienia i obowiązki organizatorów

1. Organizator ma prawo do odwołania CTF w przypadku wystąpienia nieprzewidzianych okoliczności, które uniemożliwiają jego przeprowadzenie.
2. Organizator zapewnia przestrzeń oraz infrastrukturę techniczną niezbędną do przeprowadzenia CTF.
3. Organizator nie ponosi odpowiedzialności za zachowanie uczestników oraz ewentualne szkody wyrządzone przez nich w trakcie CTF.
4. Organizator ma prawo rejestrować przebieg CTF (zdjęcia, nagrania wideo) i wykorzystywać te materiały w celach promocyjnych, zgodnie z [polityką prywatności](/docs/privacy-policy) i na podstawie zgody na przetwarzanie danych osobowych wyrażonej przez rodziców uczestników.
5. Organizator ma prawo w każdym momencie trwania CTF-a wykluczyć drużynę z udziału w CTF, jeżeli stwierdzi on działanie sprzeczne z regulaminem co najmniej jednego członka danej drużyny.
6. Organizator ma prawo do ujawnienia błędów bezpieczeństwa w oprogramowaniu stron trzecich, które zostały zgłoszone do organizatora przez uczestników CTF-a. Uczestnik może zgłosić błąd bezpieczeństwa w oprogramowaniu stron trzecich do organizatora, aby uzgodnić z nim jego ujawnienie.

## 6. Postanowienia końcowe

1. Uczestnicy CTF zobowiązują się do przestrzegania regulaminu.
2. W kwestiach nieujętych regulaminem decyzja organizatorów jest wiążąca.
3. Uczestnicy CTF mogą odwołać się od decyzji organizatorów. Warunki odwołania od decyzji organizatora określa się w następujący sposób:

- w przypadku złożenia odwołania od decyzji podjętej przed dniem, w którym odbywa się CTF, uczestnik ma tydzień na odwołanie się od decyzji, a organizator ma 3 dni robocze na rozpatrzenie odwołania,
- w przypadku złożenia odwołania od decyzji podjętej w trakcie trwania CTF-a uczestnik ma czas do 15 minut przed czasem zakończenia CTF-a przewidzianym w harmonogramie na odwołanie się od decyzji, a organizator ma czas na rozpatrzenie odwołania do 30 minut po zakończeniu CTF-a,
- w przypadku złożenia odwołania od decyzji podjętej po dniu, w którym odbywa się CTF, uczestnik ma czas do 6.06.2025 na odwołanie się od decyzji, a organizator ma 5 dni roboczych na rozpatrzenie odwołania, jednak pozytywne rozpatrzenie tego odwołania, nie może być podstawą, do anulowania wyników wydarzenia i powtórzenia go, ani do przekazania nagród rzeczowych między drużynami.
- w przypadku pozytywnego rozpatrzenia odwołania od decyzji organizator ma obowiązek wycofać swoją decyzję, a w przypadku, w którym decyzja jest kluczowa do przebiegu CTF-a, organizator ma obowiązek podjąć nową decyzję, uwzględniająca odwołanie uczestnika. O wycofaniu decyzji i podjęciu nowej decyzji organizator informuje wszystkich uczestników CTF, na których dana decyzja miała wpływ drogą mailową.

4. Dane kontaktowe organizatorów:

- email organizatorów: kontakt@hack4krak.pl,
- Koordynator Główny ze strony Samorządu Uczniowskiego: email: jakub.starzyk@lo31.krakow.pl, tel.: 571 493 707,
- email opiekuna ze strony Rady Pedagogicznej: aligaskowaluk@lo31.krakow.pl,
- administrator danych osobowych: email: zso13@mjo.krakow.pl, tel.: 12 413 35 54.

## Załącznik nr 1

- Capture the Flag jest konkursem, w którym uczestnicy mają za zadanie znaleźć ciągi tekstowe udowadniające pokonanie/przełamanie zabezpieczeń zadania lub złamanie danego krypto systemu, które nazywane są flagami. Są dwa główne warianty CTF-a, ale dla nas ważny obecnie jest tylko jeopardy-style. CTF będzie odbywał się w takim systemie, w którym celem drużyn zawodników, jest odnajdywanie luk w zabezpieczeniach: stron, aplikacji, systemów informatycznych bądź krypto systemów przygotowanych przez organizatorów. Przy każdym zadaniu dodatkowo będzie dokumentacja, mająca za zadanie ułatwiać ich wykonywanie.

## Załącznik nr 2

- jeżeli zadanie rozwiąże 1 lub 2 drużyna, liczba punktów za rozwiązanie zadania wynosi 500,
- jeżeli zadanie rozwiąże 3 lub więcej drużyn, liczba punktów za rozwiązanie zadania obliczana jest wg wzoru: $500 - (n-2)\frac{400}{m-2}$, gdzie n to liczba drużyn, które rozwiązały zadanie, a m to liczba wszystkich zapisanych drużyn.
