---
title: Regulamin Hack4Krak - edycja dla Szkół Średnich
description: Regulamin Hack4Krak - edycja dla Szkół Średnich
---

## 1. Postanowienia ogólne

1. Organizatorem Hack4Krak - edycji dla Szkół Średnich (zwanego dalej CTF) jest Wiktor Popiołek.
2. CTF jest konkursem odbywającym się w formie "Jeopardy CTF" opisanej w [załączniku nr 1](#załącznik-nr-1).
3. O zasadach CTF stanowi niniejszy regulamin wraz z załącznikami.
4. Ilekroć w dalszych przepisach jest mowa bez bliższego przybliżenia o:

- szkole średniej — należy przez to rozumieć szkołę ponadpodstawową w rozumieniu art. 18. ustawy z dnia 14 grudnia 2016 r. - Prawo Oświatowe (Dz. U. z 2024 r. poz. 737, 854, 1562, 1635 i 1933), z wyłączeniem szkół policealnych dla osób posiadających wykształcenie średnie lub wykształcenie średnie branżowe,
- legitymacji szkolnej — należy przez to rozumieć legitymację szkolną lub mLegitymację szkolną w rozumieniu §2 ust. 1 pkt 3a) i 3b) rozporządzenia Ministra Edukacji i Nauki z dnia 7 czerwca 2023 r. - w sprawie świadectw, dyplomów państwowych i innych druków (Dz. U. z 2023 r. poz. 1222).

## 2. Rejestracja

1. Rejestracja na CTF jest bezpłatna i odbywa się poprzez stronę internetową [hack4krak.pl](https://hack4krak.pl) (zwana dalej stroną CTF-a).
2. Udział w CTF mogą brać osoby uczęszczające do szkół średnich na terenie Województwa małopolskiego.
3. Rejestracja na CTF odbywa się w dwóch etapach:\
   `1)` Rejestracja drużyny,\
   `2)` Rejestracja członków drużyny.
4. W pierwszym etapie rejestracji grupa 1-5 osób chcąca wziąć udział w CTF, wybiera lidera, który będzie odpowiedzialny za rejestrację drużyny i kontakt z organizatorami. Następnie lider drużyny zakłada konto na stronie [hack4krak.pl](https://hack4krak.pl) i rejestruje drużynę.
5. W drugim etapie rejestracji wszyscy pozostali członkowie grupy zakładają konto na stronie [hack4krak.pl](https://hack4krak.pl), następnie lider drużyny zaprasza ich do drużyny, a pozostali członkowie drużyny akceptują zaproszenie.
6. Warunkiem uczestnictwa drużyny w CTF jest:\
   `1)` Posiadanie przez wszystkich jej członków, w dniu wydarzenia należącej do nich legitymacji szkolnej wydanej przez szkołę średnią, do której uczęszczają\
   `2)` Posiadanie przez wszystkich jej niepełnoletnich członków, w dniu wydarzenia, posiadali zgody rodzica lub opiekuna prawnego na udział w wydarzeniu, wyrażonej poprzez akceptację regulaminu oraz polityki prywatności. Wzór zgody znajduje się w dokumencie.
7. Warunkiem uczestnictwa osoby w CTF jest, aby w dniu wydarzenia była członkiem drużyny, która została zarejestrowana zgodnie z powyższymi etapami rejestracji, oraz spełnia wymogi z punktu 6. tego rozdziału.
8. Maksymalna liczba zarejestrowanych uczestników wynosi 150.
9. Rejestracja trwa od 5.03.2026 do 18.03.2026 włącznie.
10. W dniu następującym po zakończeniu rejestracji każda drużyna zobowiązana jest do potwierdzenia swojego udziału w CTF, poprzez odpowiedź na maila wysłanego przez organizatorów.

## 3. Przebieg CTF

1. CTF odbywa się w dniach 21.03.2026-22.03.2026 w budynku Wydziału Zarządzania AGH — ul. Antoniego Gramatyka 10, 30-067 Kraków.
2. Harmonogram wydarzenia:
   - Sobota, 21.03.2026 – pierwszy dzień zawodów:
     - 08:00–09:30 – rejestracja uczestników
     - 09:00–11:00 – śniadanie
     - 9:30 – 10:00 – rozpoczęcie konkursu
     - 14:00–15:00 – przerwa obiadowa
     - 20:00–21:00 – przerwa na kolację
   - Niedziela, 22.03.2026 – drugi dzień zawodów:
     - 09:00–11:00 – śniadanie
     - 14:00 - 15:00 - obiad
     - 16:00–16:30 - zakończenie konkursu

3. Uczestnicy otrzymają w dniu CTF dostęp do zadań i ich dokumentacji.
4. Za wykonanie zadania i znalezienie flagi drużyna otrzymuje punkty. Liczba punktów za wykonanie zadania zależna jest od liczby zespołów, które rozwiązały zadanie, sposób liczenia punktów za zadanie opisany jest w [załączniku nr 2](#załącznik-nr-2).
5. Uczestnicy w celu rozwiązania zadania, mogą użyć dowolnej metody, która jest zgodna z prawem obowiązującym na terenie Rzeczypospolitej Polski, nie polega na ataku na infrastrukturę organizatora, rozumianego jako wszelkie działania mające na celu uzyskanie nieautoryzowanego dostępu, zakłócenie działania, modyfikację, zniszczenie lub wykorzystanie systemów, serwerów, sieci, usług lub zasobów technicznych wykorzystywanych przez organizatora do przeprowadzenia CTF, a niebędących częścią celowo udostępnionych zadań, oraz nie utrudnia wykonywania zadań innym drużynom.

## 4. Zasady wyłonienia zwycięzcy

1. Po zakończeniu czasu na rozwiązywanie zadań organizatorzy na podstawie punktu 4. rozdziału 3 regulaminu obliczają punkty każdego zespołu. Na podstawie uzyskanych punktów ustalają kolejność drużyn.
2. W przypadku, gdy drużyny uzyskają tę samą liczbę punktów, organizatorzy dokonują wyłonienia zwycięzcy w następujacy sposób:
   `1)` Organizatorzy porównują czas, który minął od rozpoczęcia wydarzenia do rozwiązania ostatniego zadania, które rozwiązały drużyny, które uzyskały tę samą liczbę punktów,
   `2)` Drużyna, która rozwiązała ostatnie zadanie wcześniej, zajmuje wyższą pozycję w rankingu
   `3)` Jeżeli drużyny rozwiązały ostatnie zadanie w tym samym czasie, organizatorzy porównują czas, który minął od rozpoczęcia wydarzenia do rozwiązania każdego następnego zadania, które rozwiązały drużyny, zaczynając od przedostatniego, w kolejności rosnącej liczby czasu od rozwiązania zadania, aż do momentu, w którym jedna z drużyn rozwiązała zadanie wcześniej niż druga drużyna

## 5. Uprawnienia i obowiązki uczestników

1. Uczestnicy mają obowiązek przedstawiania organizatorom informacji zgodnych ze stanem rzeczywistym w trakcie rejestracji i podczas trwania CTF, a w szczególności informacji o uczęszczaniu do szkoły średniej.
2. Uczestnicy mają prawo do wycofania się z udziału z CTF w każdym momencie, nie ponosząc przy tym żadnych konsekwencji, poprzez poinformowanie o tym organizatorów drogą mailową.
3. Uczestnicy mają obowiązek zapewnić sobie transport do miejsca, w którym odbywa się CTF.
4. Uczestnicy mają obowiązek poinformować organizatora o posiadanych alergiach pokarmowych lub niezdolności do spożywania określonych produktów.
5. Uczestnicy mają obowiązek stosowania się do poleceń organizatora dotyczących bezpieczeństwa i przebiegu CTF.

## 6. Uprawnienia i obowiązki organizatorów

1. Organizator ma prawo do odwołania CTF w przypadku wystąpienia nieprzewidzianych okoliczności, które uniemożliwiają jego przeprowadzenie.
2. Organizator zapewnia przestrzeń oraz infrastrukturę techniczną niezbędną do przeprowadzenia CTF.
3. Organizator zapewnia nadzór nad bezpieczeństwem uczestników podczas trwania CTF.
4. Organizator ma prawo rejestrować przebieg CTF (zdjęcia, nagrania wideo) i wykorzystywać te materiały w celach promocyjnych, zgodnie z [polityką prywatności](/docs/privacy-policy) i na podstawie zgody na przetwarzanie danych osobowych wyrażonej przez uczestników lub ich rodziców, lub opiekunów prawnych.
5. Organizator ma prawo w każdym momencie trwania CTF-a wykluczyć drużynę z udziału w CTF, jeżeli stwierdzi on działanie sprzeczne z regulaminem co najmniej jednego członka danej drużyny.
6. Organizator ma prawo do ujawnienia błędów bezpieczeństwa w oprogramowaniu stron trzecich, które zostały zgłoszone do organizatora przez uczestników CTF-a. Uczestnik może zgłosić błąd bezpieczeństwa w oprogramowaniu stron trzecich do organizatora, aby uzgodnić z nim jego ujawnienie.
7. Organizator ma prawo do zażądania od uczestnika CTF-a okazania legitymacji szkolnej, w celu potwierdzenia spełnienia wymogów uczestnictwa w CTF.
8. Organizator ma prawo do zmiany Regulaminu i Polityki prywatności, w przypadkach, w których jest to niezbędne do prawidłowego przebiegu CTF-a.
9. Organizator ma obowiązek poinformować o zmianach Regulaminu w wiadomości email do wszystkich uczestników CTF. Zmiany Zasad Turnieju wchodzą w życie w dniu ich przekazania uczestnikom poprzez wiadomość email, z wyjątkiem zmian Polityki Prywatności, które wchodzą w życie po upłynięciu 14 dni od wiadomości email.
10. Organizator ma prawo do dopuszczenia drużyny do udziału w CTF, w dniu 19.03.2026, w przypadku, w którym któraś z zapisanych drużyn nie potwierdzi swojej obecności, zostanie wykluczona z udziału w CTF lub zrezygnuje z udziału w CTF.

## 7. Postanowienia końcowe

1. Uczestnicy CTF zobowiązują się do przestrzegania regulaminu.
2. W kwestiach nieujętych regulaminem decyzja organizatorów jest wiążąca.
3. Uczestnicy CTF mogą odwołać się od decyzji organizatorów. Warunki odwołania od decyzji organizatora określa się w następujący sposób:
   - w przypadku złożenia odwołania od decyzji podjętej przed dniem, w którym odbywa się CTF, uczestnik ma tydzień na odwołanie się od decyzji, a organizator ma 3 dni robocze na rozpatrzenie odwołania,
   - w przypadku złożenia odwołania od decyzji podjętej w trakcie trwania CTF-a uczestnik ma czas do 15 minut przed czasem zakończenia CTF-a przewidzianym w harmonogramie na odwołanie się od decyzji, a organizator ma czas na rozpatrzenie odwołania do 30 minut po zakończeniu CTF-a,
   - w przypadku złożenia odwołania od decyzji podjętej po dniu, w którym odbywa się CTF, uczestnik ma czas do 28.03.2026 na odwołanie się od decyzji, a organizator ma 5 dni roboczych na rozpatrzenie odwołania, jednak pozytywne rozpatrzenie tego odwołania, nie może być podstawą, do anulowania wyników wydarzenia i powtórzenia go, ani do przekazania nagród rzeczowych między drużynami.
   - w przypadku pozytywnego rozpatrzenia odwołania od decyzji organizator ma obowiązek wycofać swoją decyzję, a w przypadku, w którym decyzja jest kluczowa do przebiegu CTF-a, organizator ma obowiązek podjąć nową decyzję, uwzględniająca odwołanie uczestnika. O wycofaniu decyzji i podjęciu nowej decyzji organizator informuje wszystkich uczestników CTF, na których dana decyzja miała wpływ drogą mailową.

4. Dane kontaktowe organizatorów:
   - email organizatorów: kontakt@hack4krak.pl,
   - Koordynator Główny: email: jakub.starzyk@hack4krak.pl, tel.: 571 493 707,
   - Przedstawiciel prawny: email: wiktor.popiolek@hack4krak.pl, tel.: 731 486 620.

## Załącznik nr 1

- Capture the Flag jest konkursem, w którym uczestnicy mają za zadanie znaleźć ciągi tekstowe udowadniające pokonanie/przełamanie zabezpieczeń zadania lub złamanie danego krypto systemu, które nazywane są flagami. Są dwa główne warianty CTF-a, ale dla nas ważny obecnie jest tylko jeopardy-style. CTF będzie odbywał się w takim systemie, w którym celem drużyn zawodników, jest odnajdywanie luk w zabezpieczeniach: stron, aplikacji, systemów informatycznych bądź krypto systemów przygotowanych przez organizatorów. Przy każdym zadaniu dodatkowo będzie dokumentacja, mająca za zadanie ułatwiać ich wykonywanie.

## Załącznik nr 2

- jeżeli zadanie rozwiąże 1 lub 2 drużyna, liczba punktów za rozwiązanie zadania wynosi 500,
- jeżeli zadanie rozwiąże 3 lub więcej drużyn, liczba punktów za rozwiązanie zadania obliczana jest wg wzoru: $500 - (n-2)\frac{400}{m-2}$, gdzie n to liczba drużyn, które rozwiązały zadanie, a m to liczba wszystkich zapisanych drużyn.
