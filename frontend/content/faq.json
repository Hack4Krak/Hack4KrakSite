[
  {
    "label": "Co to jest CTF?",
    "content": "CTF, czyli \"Capture The Flag\", to konkurs, w którym drużyny rywalizują, rozwiązując zadania z różnych dziedzin cyberbezpieczeństwa. Ich celem jest odnalezienie tzw. \"flag\" — specjalnych ciągów znaków, które potwierdzają poprawność rozwiązania. Każda zdobyta flaga przyznaje punkty, a ostatecznym celem drużyn jest zgromadzenie jak największej liczby punktów i zdobycie jak najwyższego miejsca w rankingu na koniec wydarzenia."
  },
  {
    "label": "Czym jest tzw. \"flaga\"?",
    "content": "Flaga to specjalny ciąg znaków ukryty w zadaniu, który służy jako potwierdzenie jego poprawnego wykonania. Zadaniem uczestników jest odnalezienie tej flagi. Flagi zapisane są w formacie: hack4krakCTF{&lt;flaga&gt;}."
  },
  {
    "label": "Kto może wziąć udział w wydarzeniu?",
    "content": "Uczniowie klas 7 i 8 szkół podstawowych, w maksymalnie 5-osobowych grupach. Na każdą szkołę przypadają maksymalnie 3 drużyny."
  },
  {
    "label": "Czy muszę znać się na programowaniu i cyberbezpieczeństwie, żeby wziąć udział w wydarzeniu?",
    "content": "Nie, nie musisz znać się na programowaniu ani cyberbezpieczeństwie, oczywiście podstawowa wiedza w tych tematach będzie przydatna, natomiast do każdego zadania zostanie dołączona dokumentacja, która ułatwi jego wykonanie, poprzez naprowadzenie na koncepty do tego potrzebne. Ważna jest kreatywność, współpraca w grupie i inne umiejętności, które pozwolą na rozwiązanie zadań w nieszablonowy sposób."
  },
  {
    "label": "Jakie zadania będą podczas CTF'a?",
    "content": "Zadania będą różne i dostosowane do Waszego poziomu. Będziecie musieli rozwiązywać zagadki, szukać wskazówek i wspólnie pracować nad rozwiązaniami. Każde zadanie będzie miało dokumentację, która pomoże Wam znaleźć odpowiedzi."
  },
  {
    "label": "Czy podczas wydarzenia mogę korzystać z wyszukiwania informacji w internecie oraz narzędzi AI?",
    "content": "Tak, uczestnicy mogą korzystać z wyszukiwania informacji w internecie oraz narzędzi AI, aby wspierać rozwiązywanie zadań. Pamiętaj jednak, że kluczowe jest samodzielne podejście do wyzwań!"
  },
  {
    "label": "W jaki sposób będą liczone punkty?",
    "content": "Punkty zależą od liczby drużyn, które rozwiążą zadanie: jeśli zadanie rozwiąże jedna lub dwie drużyny, każda z nich otrzymuje 500 punktów. Jeśli zadanie rozwiąże trzy lub więcej drużyn, liczba punktów jest obliczana według wzoru: $500 - (n-2)\\frac{400}{m-2}$, gdzie n to liczba drużyn, które rozwiązały zadanie, a m to łączna liczba zapisanych drużyn. W ten sposób trudniejsze zadania, rozwiązywane przez mniej drużyn, są bardziej premiowane, a łatwiejsze – mniej punktowane. W przypadku, gdy drużyny uzyskają tę samą liczbę punktów, o kolejności drużyn decyduje czas rozwiązania ostatniego zadania przez daną drużynę. Jeśli drużyny uzyskają tę samą liczbę punktów i czas rozwiązania ostatniego zadania, o kolejności drużyn decyduje czas rozwiązania przedostatniego zadania."
  },
  {
    "label": "Czy zapewnione będzie jedzenie i napoje podczas CTF-a?",
    "content": "Tak, podczas wydarzenia będą dostępne przekąski oraz napoje, aby zapewnić uczestnikom komfort i energię w trakcie rywalizacji. Szczegóły dotyczące dostępnych opcji jedzenia podamy wkrótce. Prosimy o zgłoszenie ewentualnych alergii lub preferencji żywieniowych przed wydarzeniem."
  },
  {
    "label": "Jakie nagrody czekają na uczestników CTF-a?",
    "content": "Nagrody będą atrakcyjne i rzeczowe! Przygotowaliśmy dla zwycięzców ciekawe upominki, które z pewnością będą miłą niespodzianką. Szczegóły na temat nagród zostaną ujawnione w trakcie wydarzenia, ale możemy zapewnić, że będą one warte wysiłku i rywalizacji!"
  },
  {
    "label": "Co powinienem przynieść na wydarzenie?",
    "content": "Zachęcamy uczestników do przyniesienia własnych laptopów. Organizatorzy zapewnią również sprzęt na miejscu, jednak liczba dostępnych urządzeń jest ograniczona i może nie wystarczyć dla wszystkich uczestników. Najważniejsze jednak, aby uczniowie przynieśli ze sobą dobrą energię, zaangażowanie oraz chęć do rozwiązywania zadań."
  },
  {
    "label": "Kiedy odbędzie się wydarzenie?",
    "content": "Zapisy na wydarzenie są otwarte od 1 maja do 23 maja włącznie, a samo wydarzenie odbędzie się 30 maja."
  },
  {
    "label": "Jak długo będzie trwało wydarzenie?",
    "content": "Wydarzenie odbędzie się w godzinach 8:00–15:00. Rejestracja uczestników i oficjalne rozpoczęcie zaplanowano na 8:00–8:30. Rozwiązywanie zadań potrwa od 8:30 do 14:30, a w godzinach 14:30–15:00 odbędzie się ogłoszenie wyników i wręczenie nagród."
  },
  {
    "label": "Gdzie odbędzie się wydarzenie?",
    "content": "Wydarzenie odbędzie się w budynku XXXI Liceum Ogólnokształcącego w Krakowie, które znajduje się przy ulicy Kazimierza Odnowiciela 2."
  },
  {
    "label": "Czy na miejscu będzie opieka dla uczestników?",
    "content": "Każdy uczestnik musi mieć opiekuna na wydarzeniu, może to być to osoba wyznaczona ze szkoły uczestnika. Dodatkowo, na miejscu obecni będą trzej nauczyciele z XXXI Liceum Ogólnokształcącego, którzy będą nadzorować wydarzenie."
  },
  {
    "label": "Kto jest organizatorem wydarzenia?",
    "content": "Organizatorem wydarzenia jest Samorząd Uczniowski XXXI LO, przy wsparciu członków Rady Pedagogicznej."
  },
  {
    "label": "Jak mogę skontaktować się z organizatorami?",
    "content": "W razie pytań zapraszamy do kontaktu: E-mail organizatorów: kontakt@hack4krak.pl, Koordynator główny: Jakub Starzyk — jakub.starzyk@lo31.krakow.pl tel. +48 571 493 707, Opiekun ze strony rady pedagogicznej: Anna Ligas-Kowaluk — aligaskowaluk@lo31.krakow.pl"
  },
  {
    "label": "Jak mogę zarejestrować się na wydarzenie?",
    "content": "Aby wziąć udział w konkursie, Twój nauczyciel musi najpierw zarejestrować drużynę (maksymalnie 3 drużyny na szkołę). Ty zakładasz konto na stronie, a następnie dołączasz do swojej drużyny, skanując lub przepisując kod QR, który otrzymasz od nauczyciela."
  },
  {
    "label": "Jak wygląda kwestia RODO?",
    "content": "Administratorem danych jest XXXI Liceum Ogólnokształcące w Krakowie. Zgody RODO oraz zgody na uczestnictwo podpisują rodzice uczniów, a uczniowie muszą dostarczyć je organizatorom w dniu wydarzenia. Więcej informacji znajduje się w [Polityce prywatności](docs/privacy-policy)."
  }
]
